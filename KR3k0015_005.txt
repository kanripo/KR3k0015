# -*- mode: mandoku-view; -*-
#+TITLE: 實賓錄
#+DATE: 2015-08-24 23:29:50.165852
#+PROPERTY: ID KR3k0015
#+PROPERTY: BASEEDITION WYG    
#+PROPERTY: JUAN 卷五
<pb:KR3k0015_WYG_005-1a>¶
欽定四庫全書¶
　實賓録卷五　　　　　　宋　馬永易　撰¶
　　七國¶
漢興孝文施大徳天下懐安至孝景不復憂異姓而晁¶
錯刻削諸侯遂使七國俱起合從而西鄉以諸侯太盛¶
而錯為之不以漸也七國謂吳王濞楚王戊趙王遂膠¶
西王卬濟南王辟光菑川王賢膠東王雄渠¶
　　七貴¶
<pb:KR3k0015_WYG_005-1b>¶
潘安仁西征賦曰窺七貴於漢庭疇一姓之或在註云¶
七貴謂吕霍上官趙丁傅王也¶
　　八神　八翌　八英　八力¶
帝嚳之妃鄒屠氏之女帝納以為妃妃常夢吞日則生¶
一子凡經八夢而生八子世謂為八神亦謂八翌翌明¶
也亦謂八英亦謂八力言其神力英明翌成萬象¶
　　八凱¶
唐張説為隴右節度大使郭知運神道碑曰郭氏亭之¶
<pb:KR3k0015_WYG_005-2a>¶
𤣥孫友友之孫武威太守憲憲之猶子散騎常侍芝俱¶
有名迹見於魏晉爾乃一門連譽時人號曰三儒四海¶
齊名天下謂之八凱(謹案八元八愷事見左傳非創自/燕公文集疑實賓録原本係兩書)¶
(並載而大典互有去留故詳畧失宜今/亦不敢意為増入姑附識考訂於此)¶
　　八虞¶
晉胥臣曰昔文王之即位也詢于八虞而諮于二虢度¶
於閎夭而謀於南宫諏於蔡原而訪於辛尹重之以周¶
召畢榮億寧百神而柔和萬民註云八虞謂之八士¶
<pb:KR3k0015_WYG_005-2b>¶
　　八世¶
後漢崔寔政論曰今既不能純法八世故當參以霸政¶
註云八世謂三皇五帝也陸士衡辨亡論云講八代之¶
禮註謂三皇五帝云¶
　　八俊¶
後漢黨錮傳以李膺荀昱杜宻王暢劉祐魏朗趙典朱¶
㝢為八俊俊者言人之英也八俊録云少傅潁川襄城¶
李膺字元禮(天下模楷/李元禮)司空山陽髙平王暢字叔茂(天/下)¶
<pb:KR3k0015_WYG_005-3a>¶
(英秀王/叔茂)太僕潁川陽城杜宻字周甫(天下良輔/杜周甫)司𨽻校¶
尉沛國朱㝢字季陵(天下水凌/朱季陵)尚書㑹稽上虞魏朗字¶
少英(天下忠貞/魏少英)沛國潁隂荀翌字伯條(天下好交/荀伯條)大司¶
農博陵安平劉祜字伯祖(天下稽古/劉伯祖)太常蜀郡成都趙¶
典字仲經(天下才英/趙仲經)至朱並又告以張儉檀彬褚鳳張¶
肅薛蘭馮禧魏𤣥徐乾為八俊¶
　　八顧¶
後漢黨錮傳以郭林宗宗慈巴肅夏馥范滂尹勲蔡衍¶
<pb:KR3k0015_WYG_005-3b>¶
羊陟為八顧顧者言能以徳行引人也三君八俊録云¶
有道太原介休郭泰字林宗(天下和雍/郭林宗)太常陳留圉夏¶
馥字子治(天下慕恃/夏子治)尚書令河南鞏尹勲字元伯(天下/英藩)¶
(尹元/伯)河南尹太山平陽羊陟字嗣祖(天下清苦/羊嗣祖)議郎東¶
郡陽平劉儒字叔林(天下寳金/劉叔林)冀州刺史陳國項蔡衍¶
字孟喜(天下雅志/蔡孟喜)潁川太守渤海東城巴肅字恭祖(天/下)¶
(卧虎巴/恭祖)議郎南陽安衆宗慈字孝初(天下通儒/宗孝初)至朱並¶
又告以田林張隱劉表薛郁王訪劉祗宣靖公緒恭為¶
<pb:KR3k0015_WYG_005-4a>¶
八顧劉表傳又謂之八交云¶
　　八及¶
後漢黨錮傳以張儉岑晊劉表陳翔孔昱范康檀敷翟¶
超為八及及者言能導人追宗者也三君八俊録云御¶
史中丞汝南召陵陳翔字子鱗(海内貴珍/陳子鱗)衛尉山陽髙¶
平張儉字元節(海内忠烈/張元節)太尉掾汝南細陽范滂字孟¶
博(海内謇諤/范孟博)蒙令山陽髙平檀敷字文有(海内通士/檀文有)洛¶
陽令魯國孔昱字世元(海内才珍/孔世元)太山太守渤海重合¶
<pb:KR3k0015_WYG_005-4b>¶
范康字仲真(海内彬彬/范仲真)太尉掾南陽棘陽岑晊字公孝¶
(海内珍好/岑公孝)鎮南將軍荆州牧武城侯山陽髙平劉表字¶
景升(海内所稱/劉景升)至朱竝又告以朱楷田盤疎耽薛敦宋¶
布唐龍嬴咨宣褒為八及¶
　　八㕑¶
後漢黨錮傳以度尚張邈王考劉儒胡母班秦周蕃嚮¶
王商為八㕑㕑者言能以財救人者也(名士録云八人/並輕財赴義振)¶
(濟人急世/謂八㕑)三君八俊録云少府東莱曲城王商字伯義¶
<pb:KR3k0015_WYG_005-5a>¶
(海内賢智/王伯義)郎中魯國蕃嚮字嘉景(海内脩整/蕃嘉景)北海相¶
陳留已吾秦周字平王(海内貞良/秦平王)侍御史太山奉髙胡¶
母班字季皮(海内珎竒/胡母季皮)太尉掾潁川隂劉翊字子相(海/内)¶
(輝光劉/子相)冀州刺史東平夀張王考字文祖(海内依怙/王文祖)陳¶
留相東平夀張張邈字孟卓(海内嚴恪/張孟卓)荆州刺史山陽¶
湖陸度尚字博平(海内清明/度博平)皆傾財竭已解釋怨結拯¶
救危急謂之八㕑(按八俊八顧八及八㕑事見後漢書/黨錮傳及陶潜羣輔録今實賓録既)¶
(存八顧八㕑不應獨遺八俊/八及名目謹據二書補鈔)¶
<pb:KR3k0015_WYG_005-5b>¶
　　八慈¶
後漢荀淑有子八人儉緄靖燾汪爽肅專並有名稱皆¶
以慈為字事見八龍事中賛曰二方承則八慈繼塵二¶
方謂陳元方季方¶
　　八學士¶
唐陳子昻為昭夷子趙氏碣云昭夷諱元本居河間世¶
為大儒至祖掞尤博雅明道隋徴八學士與同郡劉焯¶
俱至京師補黎陽郡長¶
<pb:KR3k0015_WYG_005-6a>¶
　　八仙¶
五代南唐保大中有翰林學士八員游間言陽悦江文¶
蔚李夷業朱□常夢錫王仲連張義方謂之八仙¶
　　九師¶
漢淮南王安聘明易者九人撰道訓二十篇號九師易¶
王通曰九師興而易道微¶
　　九工¶
宋王融策文曰九工開于黄序庶績其凝註云黄帝將¶
<pb:KR3k0015_WYG_005-6b>¶
興有瑞雲故以雲為官名有五又有同徳者四人以五¶
合四為九官也黄序則黄帝也¶
　　九侯¶
漢李尋説大司馬曲陽侯王根曰將軍一門九侯二十¶
朱輪漢興已來臣子貴盛未嘗至此¶
　　十一公¶
漢新室既簒位按金匱輔臣皆封拜以太傅左輔驃騎¶
將軍安陽侯王舜為太師封安新公大司徒就徳侯平¶
<pb:KR3k0015_WYG_005-7a>¶
晏為太傅就新公少阿羲和京兆尹紅休侯劉歆為國¶
師嘉新公廣漢梓潼哀章為國將美新公是為四輔位¶
上公太保後承承陽侯甄邯為大司馬承新公丕進侯¶
王尋為大司徒章新公歩兵將軍成都侯王邑為大司¶
空隆新公是為三公大阿右拂大司空衛將軍廣陽侯¶
甄豐為更始將軍廣新公京兆王興為衛將軍奉新公¶
輕車將軍成武侯孫建為立國將軍成新公京兆王盛¶
為前將軍崇新公是為四將凡十一公王興者故城門¶
<pb:KR3k0015_WYG_005-7b>¶
令史王盛者賣餅莽按符命求得此姓名十餘人兩人¶
容貌應卜相徑從布衣登用以視神焉餘皆拜為郎¶
　　十二子¶
荀子非十二子它囂魏牟陳仲史鰌墨翟宋鈃慎到田¶
駢惠施鄧析子思孟軻十二子説息則天下之害除聖¶
人之迹著矣¶
　　十八賢¶
晉沙門惠逺於廬山集一時名士劉遺民等十八人㑹¶
<pb:KR3k0015_WYG_005-8a>¶
於般若臺精舍阿彌陀像前立誓同修淨行俱為佛國¶
之遊時號十八賢¶
　　十九侯¶
後漢宦者孫程等立濟隂王是為順帝遂封程為浮陽¶
侯王康為華容侯王國為酈侯黄龍為湘南侯彭愷為¶
西平昌侯孟叔為中廬侯李建為復陽侯王成為廣宗¶
侯張賢為祝阿侯史汎為臨沮侯馬國為廣平侯王道¶
為范縣侯李元為褒信侯楊佗為山都侯陳予為下雋¶
<pb:KR3k0015_WYG_005-8b>¶
侯趙封為析縣侯李剛為枝江侯魏猛為夷陵侯苗光¶
為東阿侯是為十九侯¶
　　二十賢¶
唐皮日休請韓文公配饗書曰國家以二十賢者代用¶
其書垂于國胄並配饗于孔聖廟堂二十賢謂丘明卜¶
子夏公羊髙榖梁赤伏勝髙堂生戴聖毛萇孔安國劉¶
向范寗杜子春馬融盧植鄭康成服䖍何休王肅王弼¶
杜元凱唐儒學傳加鄭衆凡二十一人¶
<pb:KR3k0015_WYG_005-9a>¶
　　二十四賢¶
魏文帝初為丞相魏王所旌表後漢太尉杜喬等號二¶
十四賢後明帝乃述撰其狀(按魏文所旌表杜喬張奐/向詡陳蕃施延李膺朱㝢)¶
(杜宻韓融荀爽房植姜肱陳球王暢申屠蟠張儉鄭𤣥/冉璆李固郭泰朱穆魏朗徐穉皇甫規共二十四人見)¶
(陶潜羣輔録今備載/以補實賓録之闕)¶
　　六傑　四元¶
五代後蜀後主嘗臨軒謂侍臣曰漢髙帝以三傑定海¶
内朕今得趙季良趙廷隱張業李昊張䖍劉孫漢韶是¶
<pb:KR3k0015_WYG_005-9b>¶
六傑也虞舜舉八元而天下治朕有王處回毋昭裔張¶
公鐸范仁恕是四元也宜令御容院圖形宣付史館左¶
右皆稱萬歳¶
　　三王五侯¶
晉陸機漢功臣留侯頌曰運籌固陵定策東襲三王從¶
風五侯允集霸楚實䘮皇漢凱入註云髙祖追項羽戰¶
不利壁固陵諸侯不至良説髙祖率韓信彭越黥布三¶
王㑹垓下羽既死黄翳楊喜吕馬童吕勝楊武等五人¶
<pb:KR3k0015_WYG_005-10a>¶
各得其一體帝封五人為列侯五侯允集也李善謂五¶
侯漢刼五諸侯兵東伐楚¶
　　五王一侯¶
唐張説為大衍厯序曰今上欽崇天道慎徽月令詔沙¶
門一行上本軒頊夏商周魯五王一侯之貴式下集太¶
初至于麟徳二十三家之衆議比其同異課其踈宻或¶
前疑而後定始㑹而終乖振古未探之象必發揮于神¶
算大鈞不測之氣盡縷陳于天聽¶
<pb:KR3k0015_WYG_005-10b>¶
　　五經紛綸¶
後漢井丹字大春少受業太學通五經善談論故京師¶
為之語曰五經紛綸井大春¶
　　五經復興¶
後漢魯丕字叔陵深沉好學孳孳不倦兼通五經拜趙¶
相門生就學者常有百餘人闗東號之曰五經復興魯¶
叔陵¶
　　五經指南¶
<pb:KR3k0015_WYG_005-11a>¶
王元感年雖老讀書不廢夜所撰書紏繆春秋振滯禮¶
䋲愆等凡數十百篇上之魏知古見其書嘆曰五經指¶
南也下詔褒美以為儒宗¶
　　五經笥(二/則)¶
後漢邊韶字孝先以文學知名教授數百人韶口辨曽¶
晝日假卧弟子私嘲之曰邊孝先腹便便懶讀書但欲¶
眠韶聞之應時對曰邊為姓孝先字腹便便五經笥但¶
欲眠思經事師而可嘲出何典記嘲者大慙¶
<pb:KR3k0015_WYG_005-11b>¶
梁任昉字彦昇任秘書監自齊元永以來祕閣四部篇¶
卷紛雜手自讎校由是第目定焉時稱五經笥¶
　　任氏經苑¶
後漢任末學無常師每言人而不學則無以成臨終誡¶
曰夫人好學雖死若存不學者雖存謂之行尸走肉爾¶
河洛秘奥非典籍所載皆註記於柱壁及園林樹木慕¶
學者來趣寫之時人謂任氏為經苑¶
　　易聖(二/則)¶
<pb:KR3k0015_WYG_005-12a>¶
唐衛大經卓然髙行口無二言尤䆳於易人謂之易聖¶
豫筮死日鑿墓自為誌如其言終¶
唐昭宗時有董賀者以卜筮為業凶吉必效時人謂之¶
易聖¶
　　詩宗¶
漢博士江公世為魯詩宗後漢卓茂傳註云江生魯人¶
江翁也昭帝時為博士詩宗(原註儒林/傳稱宣帝)¶
　　漢聖¶
<pb:KR3k0015_WYG_005-12b>¶
沛國劉顯子臻博覽經籍精兩漢書時人稱為漢聖性¶
好啖蜆以音同父諱呼為扁螺¶
　　學直¶
唐裴耀卿數歳能屬文擢童子舉稍遷秘書正字相王¶
府典籖與掾丘恱文學韋利更直備顧問府中號學直¶
　　書窟¶
孟景翼字輔明寛裕𢎞雅少眠嗜學手不釋卷博總文¶
義行輙載書隨所坐之處不過膝四面卷軸盈滿時人¶
<pb:KR3k0015_WYG_005-13a>¶
謂之書窟¶
　　幕府書㕑¶
五代朱遵度博學好著書客梁宋二十年公卿多與之¶
㳺契丹耶律徳光聞其名使晉髙祖召之遵度懼挈其¶
妻孥携書雜商賈奔楚王待之甚薄杜門却掃諸學士¶
每為文章先問古今首末於遵度時人號為幕府書㕑¶
　　司禮庫¶
唐李涪以開元禮及第涪多文而好著述朝廷重其博¶
<pb:KR3k0015_WYG_005-13b>¶
學禮樂之事多咨訪之時人號為司禮庫盖尤精於舊¶
典也¶
　　栁箧子¶
唐栁璨遷左拾遺公卿大臣託為牋奏時譽日洽以其¶
博奥號栁箧子¶
　　文陣雄帥¶
唐張九齡嘗覽蘇廷碩文巻謂同列曰蘇生之才俊贍¶
無敵真文陣雄帥也¶
<pb:KR3k0015_WYG_005-14a>¶
　　大手筆(三/則)¶
晉王珣孝武時為左僕射珣夢人以大筆如椽與之既¶
覺語人曰此當有大手筆事俄而帝崩哀册謚議皆¶
珣所草¶
唐蘇頲封許國公自景龍後與燕國公張説以文章顯¶
稱位望畧等故時號燕許大手筆¶
五代前蜀馮涓大夫恃其學富所為輕薄然清苦直諫¶
比風箴規章奏悉寓教化所著文章逈超羣品諸儒稱¶
<pb:KR3k0015_WYG_005-14b>¶
之為大手筆¶
　　詩史¶
唐杜子美為詩善陳時事律切精深至千言不少衰時¶
號詩史¶
　　詩仙　詩魔¶
唐白居易與元稹論文曰今年春逰城南與足下馬上¶
相戲因各誦新艶小律不雜他篇迭吟逓唱不絶聲者¶
二十里餘樊李在傍無所措口知我者以為詩仙不知¶
<pb:KR3k0015_WYG_005-15a>¶
我者以為詩魔何則勞心慮役聲氣連朝接夕不自知¶
其苦非魔而何(按上云詩仙詩魔似不應祗録/詩魔一叚今據舊唐書補入)偶同人¶
當美景或花時宴罷或月夜酒酣一咏一吟不覺老之¶
將至雖驂鸞鶴逰蓬瀛者之樂無以加於此也又非仙¶
而何¶
　　五言長城¶
唐秦系與劉長卿善以詩相贈荅權徳輿曰長卿自以¶
為五言長城系用偏師攻之雖老益壯¶
<pb:KR3k0015_WYG_005-15b>¶
　　三十六體¶
唐李商隠博學强記下筆不能自休與太原温庭筠南¶
郡段成式齊名時號三十六體文思清麗視庭筠過之而¶
俱無特操恃才詭激為當塗者所薄名宦不進坎𡒄終¶
身¶
　　一字師¶
五代僧齊已善於風雅鄭谷任袁州齊已一日携所為¶
詩徃謁之中有早梅云前村深雪裏昨夜數枝開谷笑¶
<pb:KR3k0015_WYG_005-16a>¶
曰數枝非早也未若一枝為佳齊已躍然叩地設拜稱¶
為一字師¶
　　許洞庭¶
唐咸通十二年禮部侍郎髙湜知貢舉牓内孤貧者許¶
棠有洞庭詩尤工時人謂之許洞庭¶
　　劉仙掌¶
五代劉象郎中詠仙掌得名時號劉仙掌其詩曰萬古¶
亭亭倚碧霄不成竒刻不成招何如掬取蓮花水洒向¶
<pb:KR3k0015_WYG_005-16b>¶
人間救旱苖¶
　　夏江城　劉夜坐¶
五代南唐夏寳松少孤貧好學與詩人劉洞為唱和儔¶
侣頗有贈答時百勝軍節度使陳徳誠鎮南康善吟諷¶
寳松聞之遂徃焉大為徳誠所厚遇因以詩紀之云建¶
水舊聞劉夜坐螺川新有夏江城以劉洞有夜坐詩為¶
時所尚寳松有宿江城詩云鴈飛南浦砧初動月滿西¶
樓酒半醒又云曉來羸駟依前去雨後遥山數㸃青由¶
<pb:KR3k0015_WYG_005-17a>¶
是聲價百倍逺聞他郡¶
　　小聖¶
宋王僧䖍以為右軍書江左中朝莫有及者獻之骨力¶
逺不及父而媚趣過之小真書窮㣲入聖筋骨𦂳宻不¶
减於父後人謂之小聖¶
　　得筋得肉¶
漢張芝字伯英善草書論者謂衛瓘得伯英筋索靖得¶
伯英肉¶
<pb:KR3k0015_WYG_005-17b>¶
　　草賢¶
後漢崔瑗字子玉安平人曽祖蒙父駰子玉官至濟北¶
相文章蓋世善章草書師於杜度媚趣過之㸃畫精㣲¶
神變無礙利金百鍊美玉天姿可謂氷寒於水也袁昻¶
云如危峰阻石孤松一枝王隠謂之草賢¶
　　神品妙品¶
魏鍾繇精思學書意外巧妙正書入神品子㑹正書入¶
妙品唐李嗣真云吾家有小鍾正書洛神賦河南長孫¶
<pb:KR3k0015_WYG_005-18a>¶
氏雅所珍重用獻之草書數紙易之¶
　　楊風子¶
五代梁楊凝式善行草書官至左僕射而西洛寺觀三¶
百餘處題幾遍時人以其狂縱以風子呼之¶
　　畫聖¶
北齊楊子華世祖時任直閣將軍常𦘕馬於壁間蹄囓¶
長鳴如索水草聲圖龍於素舒卷之輙雲氣縈集帝重¶
之天下號為畫聖¶
<pb:KR3k0015_WYG_005-18b>¶
　　畫師¶
唐閻立本善畫初太宗與侍臣泛舟春苑池中有異鳥¶
容與波上上詔坐者賦詩而召立本侔狀閣外傳命呼¶
畫師閻立本是時立本已為主爵郎中俯伏池左研吮¶
丹粉望坐者羞悵流汗歸戒其子曰吾少讀書文辭不¶
減儕軰今獨以畫見名與厮役等汝曹毋習然性所好¶
雖被訾屈亦不能罷也¶
　　碁聖¶
<pb:KR3k0015_WYG_005-19a>¶
晉阮蘭為開封令縣側有刼賊外白甚急數蘭方圍碁¶
長嘯吏曰刼急蘭曰局上有刼亦甚急其躭樂如是語¶
林曰王中郎以圍碁為坐隠或謂之手談又謂碁聖(按/抱)¶
(朴子云善圍棋之無敵者則謂之棋聖故嚴子卿馬綏/明於今有棋聖之名焉棋聖二字似當昉於此書也)¶
　　圍棋州都大中正¶
宋明帝好圍棋置圍棋州邑以建安王休仁為圍棋州¶
都大中正王湛沈勃庾珪之王抗四人為小中正褚思¶
莊傅楚之為清定訪問¶
