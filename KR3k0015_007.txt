# -*- mode: mandoku-view; -*-
#+TITLE: 實賓錄
#+DATE: 2015-08-24 23:29:50.205020
#+PROPERTY: ID KR3k0015
#+PROPERTY: BASEEDITION WYG    
#+PROPERTY: JUAN 卷七
<pb:KR3k0015_WYG_007-1a>¶
欽定四庫全書¶
　實賔録卷七　　　　　　宋　馬永易　撰¶
　　蒼頭公¶
宋沈慶之任建威将軍毎患頭風好着狐皮㡌羣蠻畏¶
之號曰蒼頭公¶
　　尖頭奴¶
後魏古㢸事太祖為尚書令帝獵於河西詔以肥馬給¶
騎人㢸命給弱者太武大怒曰尖頭奴敢裁量朕也朕¶
<pb:KR3k0015_WYG_007-1b>¶
還先斬此奴屬官懼誅㢸曰吾為臣事君使田獵不過¶
盤遊其罪小也不備不虞其罪大也今北狄孔熾南虜¶
未滅故選肥馬備軍資為不虞之逺慮茍使國家有利¶
寜避死乎帝聞而嘆曰有臣如此國之寳也賜衣一襲¶
馬二疋鹿十頭¶
　　大頭仙人¶
中印渡在贍波國西南山石澗中有阿修羅窟有人因¶
遊山修道遇此窟入其中見有修羅宫殿如類天宫園¶
<pb:KR3k0015_WYG_007-2a>¶
林之異不可盡述修羅因告曰汝能久住此否答曰欲¶
還修羅因施一桃食訖告曰汝宜急出恐汝身大窟不¶
能容言訖走出身忽増長其頭纔出身大孔塞遂不盡¶
出自爾已來年向數百餘唯有大頭如三石甕人見共¶
語具説此縁時人遂號大頭仙人¶
　　白面少年¶
晉庾翼卒于荆州翼臨終表以後任委息爰之于時論¶
者並以諸庾世在西藩人情所歸宜依翼所請以安物¶
<pb:KR3k0015_WYG_007-2b>¶
情何充曰不然荆楚國之西門得賢則中原可定勢弱¶
則社稷同憂豈可以白面少年猥當此任哉桓温英畧¶
過人有文武識度西夏之任無出温者議者又曰庾爰¶
之肯避温乎如令阻兵恥懼不淺充曰温力能制之諸¶
君勿憂乃使温西爰之果不敢爭(按世説小庾臨終自/表以子園客為代註)¶
(園客爰之小字也字仲真翼第二子陶侃别傳亦曰庾/翼表其子爰之代為荆州此書爰之訛作愛之今改正)¶
　　羞面見人¶
齊司徒褚淵入朝以腰扇障日劉祥從側過曰作如此¶
<pb:KR3k0015_WYG_007-3a>¶
舉止羞面見人扇障何益¶
　　一丈黒¶
唐楊守亮宦者楊復恭之養子長七尺姿色如鐵時人¶
目云南山一丈黒¶
　　柴黒¶
五代吳柴再用沈毅有㫁面色如鐵人望而畏之曰柴¶
黒驍勇善騎仕吳有戰功¶
　　黄頷小兒¶
<pb:KR3k0015_WYG_007-3b>¶
北齊崔㥄有文學偉貌以簡貴自居神武𦵏後㥄竊言¶
黄頷小兒堪當任重文襄知之絶㥄朝謁㥄要拜道左¶
文襄發怒曰黄頷何足拜也後以其勲舊捨之㥄進謁¶
奉謝文襄復怒曰我雖無堪忝當大任被卿以為黄頷¶
小兒金石可消此言難滅¶
　　白眉¶
蜀馬良字季常襄陽人兄弟五人並有才名鄉里為之¶
語曰馬氏五常白眉最良良眉中有白毛故以稱之¶
<pb:KR3k0015_WYG_007-4a>¶
　　朱深眼¶
五代南唐朱令贇大将朱業之從子少隨業征伐初為¶
小校拳㨗善射軍中號為朱深眼以軍功累為神衛軍¶
都虞候¶
　　眇目老翁¶
魏左慈於天柱山石室中得丸丹金經能變化萬状後¶
入東吳吳有徐墮者亦道術之士居丹徒慈過之墮門¶
下有宿客車牛六七乗欺慈言徐公不在慈知宿客誑¶
<pb:KR3k0015_WYG_007-4b>¶
已便即去宿客見牛在楊樹杪行適上樹則不知所在¶
下樹即復牛在樹上又車轂皆生荆棘長一二尺斫之¶
不斷推之不動也宿客大懼即報徐公説有一眇目老¶
翁吾欺之言公不在及去車牛如此徐曰此左慈也汝¶
曹那得欺之諸客分布逐慈叩頭謝之慈意觧即遣去¶
此人還見車牛如故¶
　　大鼻(二/則)¶
晉王諶司徒渾弟也少有識度身長七尺八寸龍顙大¶
<pb:KR3k0015_WYG_007-5a>¶
鼻少言語初有隠徳人莫知之兄弟宗族皆以為癡其¶
父昶獨異焉¶
五代後唐劉景嚴昻藏巨鼻時人目之為大鼻歴四鎮¶
官至使相云¶
　　齇王¶
後魏王惠龍晉尚書僕射愉之孫也崔浩弟恬聞惠龍¶
王氏子以女妻之浩既婚姻及見惠龍曰信王家兒也¶
王氏世齇鼻江東謂之齇王惠龍鼻漸大浩曰真貴種¶
<pb:KR3k0015_WYG_007-5b>¶
矣¶
　　天口¶
齊田駢好談論言不可窮盡其口如天時人號曰天口¶
　　神口¶
後魏祖瑩有才學尚書令王肅曽於省中詠悲平城詩¶
云悲平城驅馬入雲中隂山常晦雪荒松無罷風彭城¶
王勰甚嘆其美欲使肅更詠乃失語云可更為誦悲彭¶
城詩肅因戯勰云何意呼平城為彭城勰有慚色瑩在¶
<pb:KR3k0015_WYG_007-6a>¶
坐即云悲彭城王公自未見肅云可為誦之瑩應聲曰¶
悲彭城楚歌四靣起屍積石梁亭血流睢陽裏肅甚嗟¶
賞之勰亦大悦退謂瑩曰卿定是神口今日若不得卿¶
幾為吳子所屈¶
　　虎口(三/則)¶
荘子云孔子既見盗跖謂桞下季曰疾走料虎頭編虎¶
鬚幾不免虎口哉¶
漢司馬遷報任安書曰李陵提歩卒不滿五千深踐戎¶
<pb:KR3k0015_WYG_007-6b>¶
馬之地足歴王庭垂餌虎口横挑强胡仰億萬之師與¶
單于連戰十有餘日所殺過當虜救死扶傷不給¶
後漢光烈隂皇后世祖詔曰吾㣲賤之時娶於隂氏因¶
将兵征伐遂各别離幸得安全俱脱虎口¶
　　補唇先生¶
五代方千為人缺唇嘗應舉有司議以于雖有才而缺¶
唇奏不第後歸鑑湖十餘年遇醫者補之年已老矣遂¶
不復出時號補唇先生¶
<pb:KR3k0015_WYG_007-7a>¶
　　白鬚公¶
後魏崔伯謙為南鉅鹿太守導以禮遜豪族皆改心整¶
肅事無巨細必自親覽在縣有貧弱未理者皆曰我自¶
有白鬚公不慮不决在都七年獄無停囚¶
　　髭王¶
周靈王泄心簡王子也生而有髭謂之髭王¶
　　長頸王¶
毗騫國去扶南八千里傳其王身長丈二頭長三尺自¶
<pb:KR3k0015_WYG_007-7b>¶
古不死莫知其年¶
　　癭揚¶
後漢光武時真定王劉揚造作䜟記云赤九之後癭揚¶
為主揚病癭欲以惑衆與綿曼賊交通謀未發耿純誘¶
殺之¶
　　麞頭䑕目¶
唐李揆字端卿初苖晉卿數薦元載揆輕載地寒謂晉¶
卿曰龍鳯姿士不見用麞頭䑕目子乃求官耶載聞衘¶
<pb:KR3k0015_WYG_007-8a>¶
之及秉政揆流落十六年載誅始拜禮部尚書¶
　　心狠面狠¶
晉宣子将以知瑶為後知果曰不如霄也宣子曰霄也¶
狠對曰霄之狠在面瑶之狠在心心狠敗國面狠不害¶
　　肚中鑄劍¶
李林甫常以甘言如蜜朝中相謂曰李公雖面有笑容¶
而肚中鑄劍也人日憎怨異口同音¶
　　楊大肚¶
<pb:KR3k0015_WYG_007-8b>¶
北齊文宣帝雖以楊愔為宰輔使進厠籌以其體肥呼¶
為楊大肚¶
　　辣手¶
陳彭年方咸平中更科塲體式結怨士人時謂之辣手¶
　　新豐折臂翁¶
唐天寳徴兵討雲南户有三丁㸃一丁新豐縣有人年¶
二十四當赴兵役夜以大石鎚折臂遂免行時楊國忠¶
為相重搆閣羅鳯之難後募人討之前後發二十餘萬¶
<pb:KR3k0015_WYG_007-9a>¶
衆去無返者又捉人連枷赴役天下怨哭民不聊生故¶
祿山得乗人心而盗天下元和初折臂翁猶存白樂天¶
因歌之云新豐老翁八十八頭鬢眉鬚皆似雪𤣥孫扶¶
向店前行左臂慿肩右臂折問翁臂折來㡬年兼問致¶
折何因縁翁云貫屬新豐縣生逢聖代無征戰慣聽梨¶
園歌管聲不識旗槍與弓箭無何天寳大徴兵戸有三¶
丁㸃一丁㸃得驅将何處去五月萬里雲南行聞道雲¶
南有瀘水椒花落時瘴烟起大軍徒渉水如湯未過十¶
<pb:KR3k0015_WYG_007-9b>¶
人二三死村南村北哭聲哀兒别爺娘夫别妻皆云前¶
後征蠻者千萬人行無一囬是時翁年二十四兵部牒¶
中有名字夜深不敢使人知偷将大石鎚折臂張弓簸¶
旗俱不堪従兹始免征雲南骨碎筋傷非不苦且圖㨂¶
退歸鄉土此臂折來六十年一肢雖廢一身全至今風¶
雨隂寒夜直到天明痛不眠痛不眠終不悔且喜老身今¶
獨在不然當時瀘水頭身死魂飛骨不収應作雲南望鄉¶
客萬人塜上哭呦呦(原註雲南有萬人塜即鮮于/仲通李宓曽覆軍之所也)老人言¶
<pb:KR3k0015_WYG_007-10a>¶
君聽取君不聞開元宰相宋開府不賞邉功防黷武(原/註)¶
(開元初突厥數㓂邊時天武軍牙将郝雲岑出使因引/特勒回鶻部落斬突厥黙啜獻首于闕下自謂有不世)¶
(之功時宋璟為相以天子年少好武恐徼功者生心/痛抑其黨逾年始授郎将雲岑遂慟哭嘔血而死也)又¶
不聞天寳宰相楊國忠欲求恩幸立邊功邊功未立生¶
人怨請問新豐折臂翁¶
　　跛足先生¶
五代江南朱弼世籍為儒精究三傳旁貫數經為國子¶
助教知廬山學弼性嚴重動執禮法言語應答皆適經¶
<pb:KR3k0015_WYG_007-10b>¶
術曉析詳明無所滯泥然短一足時諺謂之跛足先生¶
　　有脚陽春¶
唐宋璟檢校貝州刺史歴杭相二州遷洛州長史楚兖¶
冀魏幽雍睦廣所至有惠政時號有脚陽春¶
　　木人石心¶
晉夏統㑹稽人隠居不仕後以母病詣洛市藥㑹三日¶
上已洛中王公以下並至浮橋士女駢填車服燭路統¶
時在曝藥諸貴人車乗來者如雲統不之顧太尉賈充¶
<pb:KR3k0015_WYG_007-11a>¶
就船與語其應如響充欲耀以文武鹵簿覬其來觀遂¶
命建朱旗舉幡校分羽騎為隊軍伍肅然須臾鼓吹亂¶
作胡笳長鳴車乗紛錯縱横馳道又使妓女服袿襡胠¶
金翠繞其船三匝統顔色如故若無所聞充等各散曰¶
此吳兒是木人石心也¶
　　玉而冠者¶
唐崔澹河中節度使璵之子也舉止秀峙時謂玉而冠¶
者¶
<pb:KR3k0015_WYG_007-11b>¶
　　徐嗔¶
五代吳徐温佐楊氏政舉大綱民皆安堵性儉約剛毅¶
寡言望之凛然可畏雖大将莫敢仰視時人謂之徐嗔¶
　　柳顛¶
後魏柳遠性豪放無拘檢好弹琴耽酒毎出行反家人¶
或問消息答云無所聞縱聞亦不解時號柳顛¶
　　蕭啞¶
南齊宗室蕭坦之肥黒無鬚語聲嘶時人號蕭啞剛狠¶
<pb:KR3k0015_WYG_007-12a>¶
專執羣小畏而憎之¶
　　鄧渇¶
唐𢎞道元年以中書舍人鄧元挺為尚書吏部侍郎元¶
挺無藻鑑之目又患消渇人因號曰鄧渇¶
　　郭尖¶
後魏郭景尚祚子也渉歴書傳曉星厯占候為太尉從¶
事中郎公强當世善事權寵號曰郭尖位至中書侍郎¶
　　王獨坐¶
<pb:KR3k0015_WYG_007-12b>¶
漢王閎遷兾州刺史乗傳到州彈治貪濁性㢘克不發¶
私書不交豪族時號王獨坐¶
　　鮑不閙¶
五代吳越鮑君福餘姚人少覊貧性淳厚有膽勇餘姚¶
有井面濶丈餘横以䨇梁深不可測君福每醉必寢其¶
上及從軍以驍果聞累從征討有功能馬上輪䨇劔望¶
之若飛電沈黙少語軍中謂之鮑不鬧¶
　　畢不管¶
<pb:KR3k0015_WYG_007-13a>¶
唐畢紹顔諴之子也為諌議大夫中書舍人遷江南尹¶
居官無政時號畢不管時盗四起乃詐病乞免朝廷亦¶
不能加罪¶
　　王惹閙¶
五代南唐王建封為信州節度使同平章事建封不識¶
大體求中書政事嗣主曰卿乃使相安可亂常僣於台¶
輔汝無惹閙自是人皆號為王惹閙¶
　　張百㑹¶
<pb:KR3k0015_WYG_007-13b>¶
唐有儒士博覽古今時人呼為張百㑹一日來謁洛京¶
南院和尚師曰莫是張百㑹麽曰不敢師以手空畫一¶
畫㑹麽曰不㑹師曰一尚不㑹什麽處得百㑹來¶
　　崔四入¶
唐崔𦙍凡四拜宰相權震天下世號為崔四入¶
　　温八吟¶
唐温庭筠敏於為文未嘗起草燈燭下籠袖慿几毎賦¶
一韻一吟而已故塲中號為温八吟¶
<pb:KR3k0015_WYG_007-14a>¶
　　張萬言¶
唐張渉初依國學為諸生講説稍遷國子博士亦能為¶
文常詣有司日試萬言時呼張萬言¶
　　三不開¶
五代唐馬裔孫純儒性多凝滯遽登相位堂判有援據¶
二字中書百職素未嘗諳練臨事多不能决但書名而¶
已又少見賔客時人號為三不開謂其不開口論議不¶
開印行事不開門延士大夫也¶
<pb:KR3k0015_WYG_007-14b>¶
　　三不肯¶
魏劉類歴位宰守苛慝尤甚以善修人事不廢於世為¶
𢎞農太守吏民患之舊俗民謗官長者有三不肯謂遷¶
免與死者也至是人題其門曰劉府君三不肯類雖聞¶
之猶不能自改¶
　　三不辜¶
楚郤宛直而和國人説之費無極比而惡之令尹子常¶
賄而信䜛無極譖郤宛焉盡滅郤氏之族黨殺陽令終¶
<pb:KR3k0015_WYG_007-15a>¶
與其弟完及他與晉陳及其子弟沈尹戍言於子常曰¶
仁者殺人以掩謗猶弗為今吾子殺人以興謗而弗圖¶
不亦異乎今殺三不辜以興大謗幾及子矣註云三不¶
辜謂郤氏陽氏晉陳氏¶
　　萬事休¶
五代荆南高保勉季興之㓜子也季興鍾愛尤深季興¶
或因事盛怒左右不敢竊視唯保勉一見則其怒自解¶
故荆人目之萬事休¶
<pb:KR3k0015_WYG_007-15b>¶
　　安穏朝¶
唐楊徳裔拜御史中丞性遲澹嘗因朝㑹舞舉袖舒回¶
發聲遲緩久而不輟列侍相顧忍笑不禁西臺舍人杜¶
範固號為安穏朝¶
　　三短¶
後魏李諧使梁諧既見及出梁武目送之謂左右曰朕¶
今日遇勍敵卿軰常言北間都無人物此等何處來諧¶
為人短小六指因癭而舉頥因跛而緩歩因蹇而徐言¶
<pb:KR3k0015_WYG_007-16a>¶
人言李諧善用三短¶
　　三反¶
劉實謂王肅方於事上而好下佞已此一反也性嗜榮¶
貴而不求茍合此二反也恡惜財物而治身不穢此三¶
反也¶
　　三癖翁¶
唐湖州崔郎中以三癖詩寄劉禹錫自言癖於詩與琴¶
酒其辭逸而髙禹錫以詩答之曰視事畫屏中自稱三¶
<pb:KR3k0015_WYG_007-16b>¶
癖翁¶
　　詩癖¶
梁簡文帝雅好賦詩其自序云七嵗有詩癖長而不倦¶
　　馬癖(二/則)¶
晉王濟字武子善解馬性又甚愛之常乗一馬著連乾¶
鄣泥前有水終不肯渡濟曰此必是惜鄣泥使人解去¶
便渡杜預謂濟有馬癖¶
唐老杜騘馬行云鄧公馬癖人共知初得花騘大宛種¶
<pb:KR3k0015_WYG_007-17a>¶
謂李鄧公云¶
　　錢癖¶
晉和嶠家産豐富擬於王者然性至吝以是獲譏於世¶
杜預謂嶠有錢癖¶
　　睡王¶
五代契丹主迷律年少好遊戯畋獵不親國事每夜酣¶
飲逹旦乃寐日中方起國人謂之睡王¶
　　睡相¶
<pb:KR3k0015_WYG_007-17b>¶
偽蜀徐光溥事孟昶至中書侍郎平章事昶好度僧而¶
光溥以為無益遇事便發毋昭裔李昊嫉之後有議論¶
但熟睡而已時號睡相¶
　　歇後鄭五¶
唐鄭綮毎以詩謡託諷中人有誦之天子前者昭宗意¶
其有所藴未盡因有司上班簿遂署其側曰鄭綮可禮¶
部侍郎同中書門下平章事綮本善詩其語多似刺時¶
故使落調世號鄭五歇後體俄聞制下宗戚詣慶搔首¶
<pb:KR3k0015_WYG_007-18a>¶
曰歇後鄭五作宰相事可知矣¶
　　囁嚅翁¶
唐李補闕林宗杜殿中牧與白公輦下較文具言元白¶
詩體舛雜而為清苦者見嗤因兹有恨白為河南尹李¶
為河陽令道上相遇尹乃乗馬令則肩輿似乖趨事之¶
禮常謂樂天為囁嚅翁聞者笑之樂天之名稍減矣白¶
尹曰李君吾之猘子也其鋒不可當(按舊唐書竇鞏傳/白居易以鞏不能)¶
(持論亦目/為囁嚅翁)¶
